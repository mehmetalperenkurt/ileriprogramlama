İstanbul'daki tüm toplu ulaşım araçlarında seyahat edebilmeyi kolaylaştıran ve 16 milyon kişi tarafından kullanılan İstanbulkart mobil uygulaması hizmete girdi. İstanbul Büyükşehir Belediye Başkanı Mevlüt Uysal, "İstanbul'da 16 milyon civarında İstanbulkart var. İstanbulkart üzerinden yıllık 3,5 milyar lira ödeme hareketi oluyor. Artık dolum için kuyruklarda bekleyerek zaman kaybına son veriliyor. İstanbulkart'a bakiye yükleme işlemini mobil uygulama ile otomatik hale getirmiş durumdayız. Özellikle öğrencilerimiz parası bittiğinde 'Yetersiz bakiye!' uyarısıyla karşı karşıya kalmayacak. Mobil sistem üzerinden kredi kartıyla yükleme yapabilecek" dedi.
